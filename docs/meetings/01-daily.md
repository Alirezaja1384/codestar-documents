---
title: جلسات روزانه
description: ''
---

# جلسات روزانه

## مدت زمان جلسه

زمان جلسه‌ی روزانه حدودا 30 دقیقه می‌باشد، بنا بر صلاحدید منتورها امکان تمدید زمان جلسه نیز وجود دارد اما الزام به حضور
افراد پس از 30 دقیقه وجود ندارد.

## حاصرین جلسه

ارشد و منتور هر گروه از کاراموزان به همراه کاراموزان

## هدف از جلسه

هدف از جلسه روزانه دریافت فیدبک از کاراموزان، آگاهی منتور و ارشد از پیشرفت کاراموزان با توجه به چکلیست فازها، انتقال
اطلاعات درباره رویدادهای پیش
رو در دوره به کاراموزان، انتقال دانش و تجربه به کاراموزان و پاسخ به سوالات کاراموزان می‌باشد.

## چارچوب جلسات

در ابتدای جلسه به رسم ادب احوال پرسی اولیه‌ای انجام خواهد شد و پس از آن روند اصلی جلسه آغاز می‌شود.

### دریافت بازخورد توسط ارشد و منتور

ارشدها و منتورها موظف هستند، همواره از کاراموزان درباره فرایندهای دوره کاراموزی، کیفیت رویدادها، کیفیت مستندات و سایر
موضوعات عمومی
بازخورد دریافت کنند تا در صورت مشاهده هرگونه عدم رضایت کاراموزان از دوره، برای بهبود وضعیت اقدامات لازم صورت بگیرد.

طبیعتا بازخوردهایی که مربوط به شخص یا اشخاصی که در دوره حضور دارند (کاراموز، منتور، ارشد یا سایر نقش‌های اجرایی) بشوند،
در
چارچوب جلسات روزانه انجام نمی‌شود و در قالب جلسات دیگری به صورت خصوصی دریافت می‌شوند.

### پیگیری کارها توسط منتور

از کاراموزان پیگیری می‌شود، در هر فاز از دوره مطابق با چکلیست کارهای آن فاز چه میزان پیشرفت داشته‌اند و کارهای انجام شده
توسط کاراموزان مطابق با تسک‌های تعریف شده در همان فاز، از جهت کیفی بررسی می‌شوند.

انتظار می‌رود هر فاز در چارچوب زمانی تعیین شده برای همان فاز توسط کاراموزان به اتمام برسد. پیش از خارج شدن از چارچوب
زمانی هر فاز، در صورتی که منتور پیشبینی کند با توجه به سرعت پیشرفت، کارها مطابق
با ددلاین فاز انجام نخواهند شد، منتور موظف است برای افزایش سرعت پیشرفت کاراموزان راهکاری ارائه
دهد یا در صورت لزوم با ارجاع موضوع به ارشد، درخواست تغییر ددلاین فاز مربوطه را اعلام کند. در صورتی که ارشدها بنا بر
صلاحدیدشان تصمیم به تغییر ددلاین فاز مربوطه گرفتند، این تصمیم میبایست در اسرع وقت به اطلاع سایر منتورها و کاراموزان
برسد.

در صورتی که
کاراموزان چکلیست مربوطه را بروز نکرده باشند انتظار می‌رود که تذکرات لازم به کاراموزان داده شود و در صورت تکرار امتیاز
منفی به افراد تعلق گیرد.

بررسی کیفی تسک‌های انجام شده در فاز، بنا بر صلاحدید منتور و ارشد صورت می‌گیرد. به عنوان مثال در صورتی که تسک مربوطه،
مطالعه یک موضوع و پاسخ به مجموعه‌ای سوالات توسط کاراموزان است، منتور می‌تواند از کاراموزان بخواهد تا پاسخشان را بیشتر
توضیح بدهند یا با پرسش سوالات دیگری (درباره موضوع مورد مطالعه) عمق درک موضوع توسط کاراموز را بسنجد.

### آگاه سازی کاراموزان از رویدادهای پیش رو

منتور موظف است از رویدادهایی که طی یک یا دو روز آینده برگزار می‌شوند مطلع باشد و اطلاع رسانی و هماهنگی‌های لازم برای
حضور حداکثری کاراموزان را
انجام دهد. همچنین کاراموزان موظف می‌باشند تا وضعیت حضورشات طی حداقل سه روز آتی را به اطلاع منتورشان برسانند.

### پاسخ به سوالات کاراموزان

علاوه بر پاسخ به سوالات کاراموزان توسط منتورها که در طول روز به طور پیوسته انجام می‌شود، کاراموزان می‌توانند سوالات خود
را در حضور
ارشدشان مطرح کنند تا در صورت نیاز علاوه بر منتور از دانش ارشد نیز بهره مند شوند.

### اشتراک دانش بین کاراموزان، منتور و ارشد (اختیاری)

با توجه به سوالات مطرح شده و مدت زمان جلسه، منتور و ارشد به صلاحدید خودشان می‌توانند به اشتراک دانش با کاراموزان
بپردازند.
در صورت علاقه نیز منتور می‌تواند ارائه‌های کوچکی برای این قسمت از جلسات روزانه آماده کند و در چارچوب زمانی حداکثر 15
دقیقه، مطلب
مذکور را ارائه دهد.

از موضوعات پیشنهادی برای این جلسات می‌توان به آموزش نحوه کار با ابزارها (
Ide،
git/github
و ...)، آموزش برخی
tip and trick
های تکنولوژی‌های مورد استفاده و انتقال موضوعات جذاب روز درباره حوزه مورد توجه کاراموزی اشاره کرد.
